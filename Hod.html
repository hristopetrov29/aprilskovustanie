<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Априлско въстание</title>
    <link rel="stylesheet" href="styles.css">

</head>
<body>

    <div class="container">
        <header>
        <div class="row">
            <div class="col">
                <img class="style-logo" src="apr.jpg" alt="Stadiums Logo" id="hover">
                <nav class="style-nav" style="margin-top: 25px;">
                    <ul>
                        <li><a href="index.html">Начало</a></li>
                        <li><a href="Podgotovka.html">Подготовка</a></li>
                        <li><a href="Hod.html">Ход на въстанието</a></li>
                        <li><a href="Posl.html">Последствия от въстанието</a></li>
                    </ul>
                </nav>
            </div>
        </div>

    </header>
        <main>
            <h1>Ход на Априлското въстание</h1>
            <h2>  </h2>
            <p>
                Въстанието избухва преждевременно на 20-ти април, когато Ненко Терзийски, един от членовете на последното събрание преди епопеята, издава плана на турските власти в Пазарджик. На деня на избухването Т. Каблешков написва прочутото “Кърваво писмо”, с което уведомява панагюрския окръг,  че въстанието вече е в ход. Панагюрище се вдига на същия ден следобед. Иван Соколов става комендант на четвъртия окръг, Българското привременно правителство, което е отговорно за революционните действия на въстаниците, започва дейността си. 

На първия ден от въстанието се вдигат Копривщица, Панагюрище, Клисура и Стрелча. Сформираните чети от апостолите и техните помощници обикалят селата в търсене на подкрепа от местното поколение. Хвърковатата чета на Георги Бенковски разбунтува селата Мечка, Поибрене, Мухово, Церово, Славовица и Лисичево. Част от новосформираната чета се отзовава при укреплението на връх Еледжик в Средна гора. 

Осъзнали сериозността на въстанието, турските власти предприемат решителни действия като изпращат редовни и нередовни войски в проблемните райони. На 22-ри април Стрела е превзето, а на 26-ти и 30-ти април падат съответно отбраните на Клисура и Панагюрище. Укреплението на връх Еледжик също е разрушено, а жените, децата и старците, които са търсили убежище там, са били масово изклани. 
Въстаниците от родопските села Брацигово, Перущица, Пещера, Брестовица и Батак показват изключителен героизъм. Брациговчани, командвани от В. Петлешков, отстояват напорите на башибозуците цели 12 дена, но биват принудени да се предадат, когато пристига редовният турски аскер. Ръководителите на бунта се предават доброволно на турците, при условието, че те няма да посягат на мирното население в града и околността му. Обещанието е спазено, а при разпитите и изтезанията Васил Петлешков не споменава и дума за плана на въстаниците. Неговият образ завинаги остава в Пантеона на безсмъртието не само с делата си, а и с прочутите думи: “„Сам съм, други няма!“”
Съдбата на Батак е коренно различна. Там башибозука не проявява никакво милосърдие и на 4-ти май са изклани хиляди майки, деца, старци и мъже. 

Обявяването на въстанието в 1-ви революционен окръг закъснява с повече от седмица, защото “Кървавото писмо” на Каблешков пристига едва на 25-ти април. Ръководството обявява 28-ми април за датата на начало на боевете, но на 27-ми биват заловени и убити Г. Измирлиев и Иван П. Семерджиев, едни от най-видните дейци за подготовката на въстанието в окръга. На 28-ми се вдигат на бунт селата Бяла черква, Михалци, Мусина, Дичин, Вишовград и Русаля. Формираната от 200 души чета е разбита в отбранителните боеве, а тези които усяват да избягат са по-късно заловени и убити. 

В Сливенски окръг противоречията между организаторите от Гюргевския революционен комитет и местните дейци не стихват дори по време на въстанието. Освен това турските власти получават информация и извършват редица арести, с които допълнително забавят избухването му в района. Въпреки това Сливен се вдига на бунт на 3-ти май, а въстанието е обявено от Ил. Драгостинов и Г. Обретенов. Тяхната чета поема към укреплението в Кушбунар където по същото време се намира и групата на Стоил войвода. Въстаниците проявяват изключителен героизъм, но понасят огромни загуби и биват разбити. В селата Бояджик и Ямболско има масови кланета заради подкрепата, която оказват на революционерите. 

            </p>

        </main>
        
    </div>
</body>
</html>